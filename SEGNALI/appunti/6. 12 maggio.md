# TRASFORMATA Z
## INTRODUZIONE
Si vuole eseguire un filtraggio di un segnale.
Nel mondo tempo continuo, abbiamo visto che esistono *filtri analogici* che permettono di produrre in uscita appunto un filtraggio del segnale di partenza (uscite diverse a seconda del filtro utilizzato).
- Nel mondo tempo discreto, ci chiediamo se esiste un *filtro alternativo* (ancora in generale analogico) che avviene su una sequenza ottenuta dal campionamento ma che produce **la stessa uscita** (che sarà da ricostruire: passaggio sequenza $\longrightarrow$ segnale analogico)

In generale quindi lo schema di riferimento è il seguente (dove il filtro $H$ è l'equivalente di un sistema $LTI$ tempo discreto che poi approfondiremo):
![[Pasted image 20220516120839.png|500]]

- Abbiamo prodotto $y(t)$ che equivale allo stesso segnale che potevamo filtrare senza passare dalla sequenza, ma come vedremo la procedura appena vista porterà dei vantaggi
- Rimane da capire come costruire $H$ e come si comporta


## DEFINIZIONE
Sia $x[n]$ una sequenza.
Si definisce:
$$
\boxed{X(Z) = \sum_{n=-\infty}^{\infty} x[n] \cdot Z^{-n}} \quad \quad ,Z \in \mathbb{C}
$$
- $Z$ sarà indicata come un *punto nel piano complesso*
- $X(Z)$ è una funzione complessa di variabile complessa $Z$

![[Pasted image 20220516121951.png]]

## COLLEGAMENTO CON LA TRASFORMATA DI FOURIER
La trasformata Z e quella di Fourier sono collegate tra loro. Infatti posso passare dalla Z a quella di Fourier scegliendo $z = e^{j2\pi F}$, ovvero i punti sulla circonferenza di raggio unitario nel piano complesso. In altre parole:
$$
\underbrace{\sum_{=-\infty}^{\infty} x[n] \cdot z^{-n}}_{X(Z)} = \underbrace{\sum_{n=-\infty}^{\infty} x[n] \cdot e^{-j2\pi Fn}}_{X(F)} \quad \quad \text{, quando } Z=e^{j2\pi F}
$$
![[Pasted image 20220516122940.png|500]]

Dato che tutti i valori della trasformata di Fourier sono i valori della trasformata Z calcolati sul cerchio unitario, posso associare e individuare tutti i punti di uno spettro $X(F)$ sulla circonferenza unitaria.
In particolare, mostriamo alcuni valori *notevoli*:
- Valore in continua: $X(F)$ per $F=0 \longrightarrow \ Z(F)$ per $Z = 1$
-  Gli estremi del periodo: Valore in continua: $X(F)$ per $F= \pm \frac{1}{2} \longrightarrow \ Z(F)$ per $Z = -1$
![[Pasted image 20220516124356.png|600]]

## PRIMO ESEMPIO
Sia $x[n] = 2^{n} \cdot u[n]$ 
> [!faq] Quanto vale $X(Z)$?
> 

$$
X(Z) = \sum_{n=-\infty}^{\infty} 2^{n} \cdot u^{n} \cdot Z^{-n} = \sum_{n=0}^{\infty} 2^{n} \cdot Z^{-n} = \sum_{n=0}^{\infty} (2z^{-1})^{n}\underbrace{=}_{q=2z^{-1}}\ \sum_{n=0}^{\infty} q^{n} = \frac{1}{1-q}, \quad se \ |q|<1
$$
Quindi:
$$
X(Z) = \frac{1}{1- 2z^{-1}} = \frac{z}{z-2}, \quad se \ |2z^{-1}|>1 \rightarrow |z|>2
$$

Ciò significa che la trasformata **converge** per tutti i valori che in modulo sono maggiori di $2$, ovvero nella regione esterna alla circonferenza di raggio 2 sul piano complesso:
![[Pasted image 20220516143422.png]]

Osservazioni:
- Se applichiamo la definizione di trasformata di Fourier, ci si accorge che $x[n]$ non converge (in nessun modo, nemmeno utilizzando funzioni impulsive come la $\delta$ di Dirac):
$$
x[n] = 2^{n} \cdot u[n] \longleftrightarrow X(F)\quad \boxed{\text{non è convergente}}
$$
>> Questo si può notare anche graficamente perché la zona di convergenza della trasformata Z non appartiene alla circonferenza di raggio unitario caratteristica per la correlazione tra trasformata di Fourier e trasformata Z (non abbiamo cioè convergenza sul cerchio unitario)
- La trasformata Z invece converge per valori di $|Z| > 2$ 

## VANTAGGI
Quello che abbiamo appena visto è il **primo vantaggio di utilizzo della trasformata Z**: converge (in regioni particolari da calcolare) in cui non esiste la trasformata di Fourier
	- Viene per questo definita come generalizzazione della trasformata di Fourier
		- (è l'analogo della trasformata di Laplace ma in tempo discreto)


Un altro **vantaggio è relativo alla forma di $X(Z)$**, infatti essa è una funzione *razionale*:
$$
X(Z) = \frac{z}{z-2}
$$
Nota: TUTTE le sequenze che vedremo hanno trasformate Z razionali
	- (ciò porta dei vantaggi anche ad esempio sul calcolo dell'inversa)

*La trasformata Z risulta quindi adatta per la rappresentazione e lo studio dei segnali tempo discreto*

## ROC DI SEQUENZE FONDAMENTALI
Ci chiediamo cosa possiamo dire circa la convergenza della Trasformata Z a priori, con la sola osservazione cioè della sequenza di partenza. Vediamo alcuni esempi.

### 1) SEQUENZA FINITA
- Sequenza con numero finito di campioni (ad esempio da $n_1$ a $n_2$ e vale $0$ altrove)
![[Pasted image 20220516145923.png|400]]

#### REGIONE CONVERGENZA
Ovvero dobbiamo capire *dove converge*:
$$
X(Z) = \sum_{n_1}^{n_{2}} x[n] \cdot z^{-n}
$$
- Dato che sto sommando un *numero finito* di campioni, essa **converge ovunque**
	- Nota 1: Per $n_1<0$ bisogna escludere $Z=\infty$ (un punto) dalla regione di convergenza 
	- Nota 2: Per $n_2>0$ bisogna escludere $Z=0$ (un punto) dalla regione di convergenza 

### 2) SEQUENZA MONOLATERA DESTRA
- Sequenza che ha un numero di valori infinito tutti con indici maggiori di un certo $n_1$. Vale $0$ altrove (cioè prima di $n_1$)
	- $n_{1} \in \mathbb{Z}$, quindi può essere positivo o negativo
Due esempi sono i seguenti:
![[Pasted image 20220516151604.png|600]]

#### REGIONE CONVERGENZA
*Ha come ROC l'esterno di un cerchio*
**DIM**:

_Supponiamo_ che $X(Z)$ converge per $z=z_1$
- Ovvero converge se:
$$
|X(Z)| = |\sum_{n_1}^{n_{2}} x[n] \cdot z^{-n}| \leq \underbrace{\sum_{n_1}^{n_{2}} |x[n]| \cdot |z^{-n}|}_{\text{converge se: }< \ \infty}
$$
	- Quindi la convergenza come si nota *dipende da $z$*: ci saranno dei punti in cui converge e altri per cui la condizione non è soddisfatta e quindi non converge
		- Dal momento in cui dico che $X(Z)$ converge per $z=z_1$ (supposizione iniziale), allora: $$ \sum_{n=-\infty}^{\infty} |x[n]| \cdot |z_{1}^{-n}| < \infty \implies |X(z)| < \infty \implies \boxed{\text{converge anche } \forall z:|z|>|z_1|  }$$

Vediamo perché:
*Caso $n_1>0$*  (campioni della sequenza con indici positivi):
$$
\sum_{n=-\infty}^{\infty} |x[n]| \cdot |z|^{-n} \leq \sum_{n=-\infty}^{\infty} |x[n]| \cdot \underbrace{|z_1|^{-n}}_{< \infty \implies \text{converge anche in z=0}}
$$
![[Pasted image 20220516155153.png|500]]

(rivedi dim 12 maggio 55min. circa)

#### ESEMPIO GENERALIZZATO (MONOLATERA DESTRA)
Sia $x[n] = a^{n} \cdot u[n]$
*Calcoliamo la relativa trasformata Z*:

$$
X(Z) = \sum_{n=-\infty}^{\infty} a^{n}\cdot u[n] \cdot z^{-n} = \sum_{n=0}^{\infty} a^n z^{-n} = \sum_{n=0}^{\infty} (a \ z^{-1})^{n} = \frac{1}{1-a \ z^{-1}} = \frac{z}{z-a} , \quad se \ |a \ z^{-1}|<1 \Rightarrow |z| > |a|
$$
- Ovvero ha una regione di convergenza che è l'esterno di un cerchio.
![[Pasted image 20220516162342.png|400]]
- **Inoltre** i punti di "confine" (ovvero quelli sulla circonferenza, che non fanno convergere il tutto), sono i punti tali che: $$z=a$$, ovvero i **poli** della funzione $X(Z)$ delimitano la regione di convergenza


### 3) SEQUENZA MONOLATERA SINISTRA
- Sequenza che ha un certo numero finito di campioni diversi da $0$ fino a un certo indice $n_2 \in \mathbb{Z}$. Dopodiché ha tutti i valori che valgono $0$. (in totale: $\infty$ campioni)

Si dimostra volendo che se $X(Z)$ converge per $z = z_1$, allora $\Rightarrow$ $X(Z)$ converge anche $\forall Z$ t.c. $|Z|<|Z_1|$
- Ha quindi come ROC l'interno di un cerchio:
![[Pasted image 20220516234907.png]]

 #### ESEMPIO
 Sia $x[n] = -a^{n} \cdot u[-n-1]$

- Dove $u[-n-1]$ è il ribaltamento del gradino con anticipo di $1$:
![[Pasted image 20220516235256.png|300]]

- Supponendo $|a|>1$ si ottiene:
![[Pasted image 20220516235359.png|400]]


*Calcoliamo ora la trasformata Z*
$$
X(Z) = \sum_{n=-\infty}^{\infty} -a^n u[-n-1] \cdot z^{-n}
$$
Da cui:
$$
= - \sum_{n=-\infty}^{-1} a^{n} z^{-n} = -\sum_{n=-\infty}^{-1} (a z^{-1})^n
$$
Cambiando la variabile:
$$
= -\sum_{m=1}^{\infty} (a z^{-1})^{-m} = -\sum_{m=1}^{\infty} (a^{-1} z)^{m} 
$$
Riconosco una serie geometrica, basta sistemare l'indice di partenza della sommatoria: lo facciamo quindi partire da $0$ (cioè aggiungiamo un membro della sommatoria) e poi lo togliamo:
$$
= -\sum_{m=0}^{\infty} (a^{-1} z)^{m}+1
$$
Da cui, riconoscendo la serie geometrica adesso:
$$
X(F)= [\dots] = -\frac{1}{1-a^{-1}z}+1, \quad \quad per \ |a^{-1}z|<1 \Rightarrow \boxed{|z|<|a|}
$$
Riscrivendo:
$$
X(F) = - \frac{a}{a-z} +1 \quad \quad converge \ per \ |z|<a
$$
Da cui:
$$
X(F) = - \frac{z}{z-a}
$$


>> Ovvero, **la stessa trasformata Z** di $a^{n}u[n]$ 
>Questo capita **perché hanno diversa regione di convergenza ROC**
>Infatti riassumendo le due trasformate:
![[Pasted image 20220517001532.png]]
Dove le frecce che collegano il grafico alle sequenze indicano le relative antitrasformate: ad esempio, se abbiamo una ROC interna al cerchio, allora la sua antitrasformata è $x[n] = a^{n}u[n]$. Si replica lo stesso ragionamento (duale) anche per l'altro caso 

### 4) SEQUENZA BILATERA
- Sequenza che ha infiniti campioni per indici positivi e infiniti campioni per indici negativi (la sequenza non si annulla mai): è la somma della monolatera sinistra con quella destra.
![[Pasted image 20220517001926.png|400]]

La relativa trasformata è la seguente (dividendo parte sinistra con parte destra):
$$
X(Z) = \sum_{n=-\infty}^{\infty} x[n] z^{-n} = \underbrace{\sum_{n=-\infty}^{-1} x[n]z^{-n}}_{\text{converge con ROC } z: |z|<R_{2}} + \underbrace{\sum_{n=0}^{\infty} x[n]z^{-n}}_{_{\text{converge con ROC } z: |z|>R_{1}}}
$$
Graficamente la situazione è la seguente:
![[Pasted image 20220517002459.png|300]]
Facendo quindi l'intersezione si ottiene una regione anulare (con l'ipotesi $r_1<r_2$):
![[Pasted image 20220517002551.png|600]]

>>Se avessimo avuto l'ipotesi $r_1>r_2$
>>![[Pasted image 20220517002659.png|300]]



#### ESEMPIO
Sia $x[n] = \rho^{|n|}$
Ha trasformata:
$$
X(Z) = \sum_{n=-\infty}^{\infty} \rho ^{|n|}z^{-n}= \underbrace{\sum_{n=-\infty}^{-1} \rho^{-n}z^{-n}}_{\text{monol. sinistra}} + \underbrace{\sum_{n=0}^{\infty} \rho^{n}z^{-n}}_{\text{monol. destra}}
$$
Sostituendo $n$ con $-n$ si ha:
$$
X(Z) = \sum_{n=1}^{\infty} \rho^{n} z^{n} + \sum_{n=0}^{\infty} \rho^n z^{-n}
$$
Aggiustando il primo addendo per ottenere una serie geometrica:
$$
X(Z) = \sum_{n=0}^{\infty} \rho^{n} z^{n} -1+ \sum_{n=0}^{\infty} \rho^n z^{-n}
$$
Da cui:
$$
X(Z) = \underbrace{\frac{1}{1-\rho z}}_{per \ |\rho z|<1} + \underbrace{\frac{1}{1-\rho z^{-1}}}_{per \ |\rho |z^{-1}|<1}
$$
>> Dobbiamo adesso trovare un intervallo in cui valgono contemporaneamente entrambe le condizioni
>> La prima: $|z|<\frac{1}{\rho}$
>> La seconda: $|\rho|<|z|$
>> **Quindi: $|\rho|<|z|<\frac{1}{\rho}$**

Graficamente si ottiene la seguente regione anulare  **se $|\rho|<1$:**
![[Pasted image 20220517004648.png|300]]

(Per $|\rho|>1$ la trasformata non converge in nessun punto [no intersezione]) 



### 5) SEQUENZA IMPULSO DISCRETO UNITARIO
Sia $x[n] = \delta[n]$ 
Allora:
$$
X(Z) = \sum_{n=-\infty}^{\infty} \delta[n] \ z^{-n} = \delta[0] \ z^{-0} = 1 \cdot 1 = 1
$$
- E' una sequenza finita quindi la ROC coincide con tutto il piano complesso:
$$
ROC = \mathbb{C}
$$

### 6) SEQUENZA GRADINO
Sia $x[n] = u[n]$
Allora, ricordando che è un caso particolare di monolatera destra $(a^{n} \cdot u^{n})$, per $a=1$. Pertanto:
$$
X(Z) = \frac{z}{z-1} = \underbrace{\frac{1}{1-z^{-1}}}_{\text{forma alternativa}}
$$
La ROC essendo una monolatera destra è l'esterno di un cerchio di raggio $1$ (perchè ha un polo in $z=1$) , quindi:
$$
ROC = \{z : |z|>1\}
$$


## TRASFORMATA INVERSA Z (ANTITRASFORMATA)
La definizione formale è la seguente:
$$
X(Z) \longleftrightarrow x[n] = \frac{1}{2\pi j} \oint_C X(Z) \ z^{n-1} \, dz
$$
- Nota: **non useremo questa antitrasformata**

*Per noi sarà sufficiente capire che*:
Sia $X(Z)$ è razionale, chi è $x[n]$ che ha generato la precedente funzione razionale?
- Equivale per noi a trovare la trasformata Z inversa 
- Però è più semplice perché ci limitiamo appunto alle funzioni *razionali*
	- Saranno sufficienti i concetti che abbiamo già visto per dimostrare il tutto

 In particolare, sarà necessario data $X(Z)$ razionale, eseguire una combinazione lineare dei termini della forma $\displaystyle \frac{z}{z-a}$ utilizzando la **scomposizione in fratti semplici**
- Questo perché se abbiamo  $X(Z) = \displaystyle \frac{z}{z-a}$ conosciamo subito la sequenza $x[n]$ a seconda della $ROC$ di riferimento
![[Pasted image 20220517105728.png|600]]


Ora, per comodità conviene scomporre $\displaystyle \frac{X(Z)}{Z}$ invece che $X(Z)$, ovvero avremo il seguente scenario:
$$
\frac{X(Z)}{Z} = \frac{N(Z)}{\underbrace{z \cdot D(Z)}_{a_1,a_2,\dots,a_n}}
$$
Dove $a_1,a_2,\dots,a_n$ sono i *poli* del denominatore $z \cdot D(Z)$
Eseguire la scomposizione in fratti semplici (per poli semplici, ovvero con molteplicità $1$) significa trovare $A_1,A_2,\dots,A_n$ t.c. la seguente uguaglianza sia verificata: 
$$\frac{X(Z)}{Z} = \ \  \boxed{A_{1} \frac{1}{z-a_1} + A_{2} \frac{1}{z-a_2} + \dots + A_{n} \frac{1}{z-a_n}} $$
Portando $Z$ a destra si ha:
$$X(Z) = \ \  \boxed{A_{1} \frac{z}{z-a_1} + A_{2} \frac{z}{z-a_2} + \dots + A_{n} \frac{z}{z-a_n}} $$

I coefficienti $A_1,A_2,\dots,A_n$ si determinano nel seguente modo (se il polo è semplice):
$$
A_{i}= \left[\frac{X(Z)}{z} \cdot (z-a_i) \right]|_{z=a_i}
$$
L'ultimo ingrediente necessario per eseguire l'antitrasformata è la $ROC$

Una volta che conosciamo tutto ciò, si può fare la trasformata inversa: in particolare, ogni addendo della scomposizione in fratti semplici darà un contributo del tipo:
$$
a_i^n \cdot u[n] \quad oppure \quad -a_i^n \cdot u[-n-1]
$$
*a seconda della regione di convergenza $ROC$*

### ESEMPIO
![[photo1652800752.jpeg|600]]
![[photo1652800752 (1).jpeg|600]]
## TEOREMI

### 1) LINEARITA'
(Dalla definizione)
### 2) RITARDO
Sia $x[n] \longleftrightarrow X(Z)$ 
Allora,
$$
\boxed{x[n-n_{0}] \longleftrightarrow z^{-n_0} \ X(Z)}
$$
**Dimostrazione:**
$$
Z\{ x[n-n_{0}] \} = \sum_{n=-\infty}^{\infty} x[n-n_{0}] \ z^{-n}\underbrace{=}_{m=n-n_{0}} \sum_{m=-\infty}^{\infty} x[m] \ z^{-m-n_0} = \sum_{m=-\infty}^{\infty} x[m] \ z^{-m} \cdot z^{-n_{0}}= z^{-{n_0}} \underbrace{\sum_{m=-\infty}^{\infty} x[m] \cdot z^{-m}}_{X(Z)} 
$$

Si può mostrare inoltre che la $ROC$ non varia:
$$
ROC_{x[n-n_0]} = ROC_{x[n]}
$$

### 3) PRODOTTO PER ESPONENZIALE
Sia $x[n] \longleftrightarrow X(Z)$, con $ROC = \{ z: r_1<|z|<r_{2} \}$ (forma generale, $r_1$ e $r_2$ arbitrari)

Allora ci chiediamo quanto vale la trasformata della stessa sequenza moltiplicata per un esponenziale:
$$
y[n] = a^{n}x[n]
$$
Si dimostra che:
$$
\boxed{a^nx[n] =y[n] \longleftrightarrow Y(Z) = X(a^{-1}z)}
$$
**Dimostrazione**
$$
Y(Z) = \sum_{n=-\infty}^{\infty} a^{n} x[n] z^{-n} = \underbrace{\sum_{n=-\infty}^{\infty} x[n](a^{-1}z)^{-n}}_{X(a^{-1}z)}
$$

Inoltre abbiamo convergenza se:
$$
r_{1}<|a^{-1}|<r_{2}
$$
Da cui quindi si giunge alla formula relativa a *come varia la regione di convergenza a seguito di una moltiplicazione per un esponenziale*:
$$
ROC_y = \{ |a|r_1<|z|<|a|r_2 \}
$$

### 4) CONIUGAZIONE
Sia $y[n] = x^*[n]$
Allora,
$$
\boxed{x^*[n]= y[n] \longleftrightarrow Y(Z) = \bigg(X(z^*)\bigg)^*}
$$
**Dimostrazione:**
$$
Y(Z) = \sum_{n=-\infty}^{\infty} x^{*[n]}z^{-n}=\left( \sum_{n=-\infty}^{\infty} x[n] (z^*)^{-n} \right)^* = \bigg(X(z^*)\bigg)^*
$$

Si può dimostrare anche che la $ROC$ rimane la stessa, ovvero:
$$
ROC_Y = ROC_X
$$
### 5) INVERSIONE TEMPORALE
Sia $y[n]=x[-n]$
Allora,
$$
\boxed{x[-n] = y[n] \longleftrightarrow  Y(Z) = X(Z^{-1})}
$$
**Dimostrazione:**
$$
Y(Z) = \sum_{n=-\infty}^{\infty} x[-n] \ z^{-n} = \sum_{m=-\infty}^{\infty} x[m] \ z^{m} = \sum_{m=-\infty}^{\infty} x[m] \ (z^{-1})^{-m} = X(Z)|_{z=z^{-1}} = X(Z^{-1})
$$
Inoltre abbiamo convergenza nella seguente regione:
$$
ROC_{Y}= \{ r_{1}<|z^{-1}|<r_{2} \} \Rightarrow \boxed{\{ \frac{1}{r_{1}}<z<\frac{1}{r_{2}} \}}
$$
### 6) DERIVAZIONE IN Z
Sia $x[n] \longleftrightarrow X(Z)$
Allora,
$$
\boxed{n \cdot x[n] = y[n] \longleftrightarrow Y(Z) = \ -z \ \frac{dX(Z)}{dz}}
$$
**Dimostrazione:**
Effettuiamo la derivata ambo i membri della definizione:
$$
\frac{d}{dt} \bigg(X(Z)\bigg) = \left(\sum_{n=-\infty}^{\infty} x[n] \ z^{-n} \right) \frac{d}{dt}
$$
Da cui:
$$
\frac{d\ X(Z)}{dz} = \sum_{n=-\infty}^{\infty} x[n] \ \underbrace{\frac{d}{dt} (z^{-n})}_{-n \ z^{-n-1}}
$$
$$
\frac{d\ X(Z)}{dz} = \sum_{n=-\infty}^{\infty} -n \ x[n] \ \underbrace{z^{-n-1}}_{z^{-n}\cdot z^{-1}}
$$
Porto fuori il meno e $z^{-1}$:
$$
\frac{d\ X(Z)}{dz} = -z^{-1} \underbrace{\sum_{n=-\infty}^{\infty} n \ x[n] \ z^{-n}}_{Y(Z)}
$$
Da cui appunto isolando $Y(Z)$ si ottiene il valore ricercato.

 
 #### ESERCIZIO
Trova la trasformata Z di $y[n]=n \ x[n]$, con $x[n] = a^{n}\ u[n]$, ovvero:
$$
y[n] = n \ a^{n}\ u[n]
$$

Sappiamo che
$$
a^{n}\ u[n] = x[n] \longleftrightarrow X(Z) = \frac{z}{z-a}
$$

Allora
$$
Y(Z) = -z \frac{dX(Z)}{dz} = -z \frac{d}{dz} \frac{z}{z-a}=-z \frac{z-a-z}{(z-a)^2} = a \cdot \frac{z}{(z-a)^2}
$$
**Nota:** *Abbiamo individuato un elemento della trasformata che ha un polo di molteplicità $2$*

Infatti, se avessimo reiteriamo lo stesso ragionamento con una sequenza che ha $n^2$ come termine a moltiplicare l'esponenziale $a^n$ e quindi il gradino $u[n]$ si ottiene una trasformata che ha al denominatore un termine (polo) con molteplicità $3$:
![[Pasted image 20220517175633.png|500]]
- L'unico problema come si nota è il numeratore, che si complica man mano che cambiano le sequenze
	- Dovremmo cercare quindi un modo di ottenere qualcosa del tipo $$\frac{z}{(z-a)^m}$$, che sono proprio i termini "notevoli" coinvolti nella scomposizione in fratti semplici e che sappiamo trattare con più facilità (questo sarà approfondito più avanti).

### 7) CONVOLUZIONE
Sia $w[n] = x[n] * y[n]$
Allora,
$$
\boxed{x[n] * y[n] = w[n] \longleftrightarrow W(Z) = x[n] \cdot y[n] }
$$
**Dimostrazione:**
![[Pasted image 20220517180313.png|500]]

- Inoltre, per quanto riguarda le regioni di convergenza: $$ROC_W = ROC_X \cap ROC_Y $$
