# RETI PER TRASMISSIONI DATI (Data Network)
>Sono reti che permettono il collegamento tra dispositivi (computer, oggetti, sensori...) effettuando uno scambio di $\text{bit}$. Nascono quindi per il traffico dati (a differenza della rete telefonica che "si adattava" con l'utilizzo di filtri talvolta analogici)

### TRAFFICO DATI
Ha alcune caratteristiche che lo rappresentano:
- **Intermittenza** nel tempo: il flusso d'informazione non è continuo: $\exists$ tempi in cui il collegamento non è attivo. Diventa vitale "giocarsi bene" i tempi di scollegamento e a tal proposito esistono tecniche apposite per non influenzare la qualità percepita, mantenendo comunque inevitabilmente l'intermittenza
![[Pasted image 20220713003114.png|400]]
- **Asimmetria**: le linee $up$ (client-server) e $down$ (server-client) possono essere impegnate in maniera diversa. Ad esempio, la query che inviamo a un server (verde) avrà un tempo di invio molto basso, mentre la risposta del server sarà eventualmente anche piuttosto lunga (rossa). Quindi le due linee ($\longleftrightarrow$) hanno un utilizzo diverso
![[Pasted image 20220713003642.png|400]]
- **Integrità**: è necessario garantire la ricezione corretta di un flusso dati (deve arrivare la giusta stringa di bit a destinazione per evitare che ci siano errori di rielaborazione)

### SERVIZIO
Un servizio è un insieme di operazioni di base che un livello $i$ offre al livello immediatamente superiore $i+1$
- Il livello inferiore tra i due viene detto $provider$ (procura il servizio)
- Il livello superiore tra i due viene detto $utente$ (riceve il servizio)

### PROTOCOLLO
Insieme di regole da rispettare volte a far svolgere correttamente una serie di azioni/servizi a determinati dispositivi coinvolti
- Servono per poter implementare i servizi che risiedono su macchine diverse

### ARCHITETTURA A LIVELLI
Per rendere più flessibile e ottimizzato il progetto di una rete le operazioni base sono state suddivise in gruppi omogenei e ordinate in una *struttura gerarchica*, detta a livelli.
- Tutti i dispositivi che colloquiano avranno la stessa struttura, perché la modalità d'interazione viene **standardizzata** seguendo un certo protocollo ben definito
![[Pasted image 20220713004614.png|300]]

- La pila è flessibile perché posso modificare un certo livello $i$ senza modificare tutta la pila, ma agendo solo su esso (questo ha aiutato la nascita dell'open-source)
- Il livello $j$ della $sorgente$ può "apparentemente" comunicare in maniera diretta con il livello $j$ della $destinazione$ (in realtà i dati passano dai livelli più alti verso quelli più bassi, fino al $canale$ di trasmissione effettivo - come un cablaggio di rame - che giunge fino al destinatario e poi l'informazione risale i livelli)

### OPERAZIONI DI BASE TRA STATI DELLO STESSO LIVELLO
Le operazioni tra stati ($layer$) dello stesso livello sono attivate mediante alcune *operazioni primitive* (comandi).
- Possono essere di diverso tipo
Note:
- $\text{XXX}$ rappresenta il servizio a cui la primitiva si riferisce
- "$\text{.}$" delimita la tipologia di primitiva

Ecco i comandi:
- $\boxed{\text{XXX.REQUEST}}$ è una richiesta di *attivazione del servizio* $\text{XXX}$
- $\boxed{\text{XXX.INDICATION}}$ è una *notifica* della richiesta di attivazione del servizio $\text{XXX}$ (rende il terminale consapevole di cosa è chiamato a fare)
- $\boxed{\text{XXX.RESPONSE}}$ è una autorizzazione a *iniziare* l'operazione relativa al servizio $\text{XXX}$
- $\boxed{\text{XXX.CONFIRM}}$ è la *conferma* di utilizzo del servizio

> [!example] Esempio: Roberto chiama Anna
> 1) Roberto fa il numero di Anna $\to \text{CONNECT.REQUEST}$ (viene mandata alla rete)
> 2) Arriva la notifica ad Anna $\to \text{CONNECT.INDICATION}$ (la rete ha portato la richiesta fino ad ad Anna, e il suo telefono infatti glielo indica con lo squillo)
> 3) Anna risponde $\to \text{CONNECT.RESPONSE}$ (avverte la rete che ha accettato l'invito)
> 4) Arriva la conferma a Roberto dell'accettato invito $\to \text{CONNECT.CONFIRM}$ (Anna dice "pronto")
> Da cui inizia il colloquio e poi ci sarà la chiusura del collegamento

## TIPOLOGIE DI SERVIZI

### CONNECTION ORIENTED
"Orientato Alla Connessione": è caratterizzato dal vincolo di avere in ricezione un flusso dati che preserva (mantiene) *lo stesso ordinamento* che ha alla sua origine (l'ordinamento dei pacchetti viene mantenuto dalla sorgente fino alla destinazione)
- Quando abbiamo tante reti non è garantito sempre tale servizio 
- Si utilizza un *buffer* in ricezione se il servizio non viene garantito dal livello $trasporto$ che permette di riordinare i pacchetti una volta (già) giunti a destinazione
	- Se si implementa a livello trasporto (cfr. $\text{TCP}$), non serve il buffer in ricezione 

### CONNECTIONLESS
Non è richiesto/garantito il rispetto dell'ordinamento del flusso di dati in ricezione (pacchetti)
- Utilizzato quando i pacchetti sono uno indipendenti tra loro o quando in generale non ci interessa troppo il preciso ordinamento
- Esempio: streaming
> Nota (banale): l'unico caso in cui $connection \ oriented$ e $connectionless$ coincidono al 100%, è quando il flusso di dati è composto da un solo pacchetto (cfr. TCP-IP)

---
### AFFIDABILE
Prevede notifica esplicita di ricezione (corretta) di un flusso informativo
- Permettono d'individuare eventuali errori/disturbi di rete o congestioni/overflow del router
- Esempio: ricevuta di ritorno

### NON AFFIDABILE
Non prevede notifica di riscontro alcuna 
- Una volta trasmesso il pacchetto, finisce lì
- Rischioso da implementare quando la qualità della rete è bassa (per reti invece buone e affidabili, conviene adottare questo approccio per sfruttare a pieno il vantaggio relativo alla *velocità* di trasferimento di risorse)



## MODELLI ISO OSI
- Architettura a strati di tipo aperto ($Open \ Systems \ Interconnection$)
- Prevede $7$ livelli

![[Pasted image 20220713013244.png|300]]

Il livello $utente$ in generale è colui che richiede un servizio a livelli precedenti
- Anche il livello fisico, seppur nella pila sia il primo, è un $utente$ per il livello ancora inferiore che è il mezzo fisico che permette l'effettivo trasporto tra due dispositivi
Tutti i livelli tranne quello applicativo sono $provider$ per il rispettivo livello successivo

### LIVELLO 1 FISICO
Operazione di trasferimento/conversione di bit in segnali elettrici in fase di trasmissione e operazione di ricostruzione dei segnali elettrici in bit in fase di ricezione

### LIVELLO 2 DATA LINK
Tra le varie funzionalità che vengono effettuate a questo livello c'è il *mantenimento dell'integrità dei dati*
- Prende come base di lavoro il flusso di $\text{bit}$ che gli viene trasferito dal livello fisico e attiva le procedure rivolte a riconoscere eventuali errori in tale flusso (per garantire appunto se quanto ricevuto è stato corrotto dalla trasmissione o meno)

Un altro compito, soprattutto nelle reti locali, è relativo alla *condivisione dell'accesso*, ovvero in che modo uno stesso canale (supporto di trasmissione) può essere messo a comune tra più utenti $\stackrel{\text{permette di}}{\to}$ aumentare l'utilizzo di un collegamento, cioè sfruttare in maniera più uniforme il collegamento, combinando appositamente le intermittenze dei vari flussi considerati
- ci sono tante tecniche per farlo (cfr. argomenti successivi): ordinata e casuale

Altre funzioni: framing, gestione indirizzi fisici (delle celle di memoria cioè), controllo errori...

### LIVELLO 3: RETE
La sua funzionalità principale è quella di consentire a utenti remoti di costruire e usufruire dei collegamenti che la rete può offrire
- Permette quindi d'implementare il collegamento tra gli utenti 

Una delle operazioni principali che deve svolgere è il **routing**, ovvero permettere il corretto instradamento dei pacchetti (basandosi su opportuni algoritmi)

### LIVELLO 4: TRASPORTO
Gestisce le modalità di collegamento tra i due utenti: si può implementare a questo livello servizi connection oriented o connectionless a seconda del caso, permettendo il trasporto appunto dei dati.
Sono utilizzati a questo livello principalmente due protocolli, TCP e UDP

### LIVELLO 5: SESSIONE
Permette di creare una sessione (anche temporanea) tra due utenti, eseguendo eventuali controllo preliminari per concedere l'autorizzazione o meno
- Ad esempio, quando compriamo un biglietto online: ci viene concesso $\approx$ 15 min. di tempo per completare l'acquisto $\to$ siamo in sessione con il sito per quell'intervallo, che ci ha autorizzato a procedere

### LIVELLO 6: PRESENTAZIONE
Rende possibile l'interpretazione su dispositivi di varia natura di usufruire di formati diversi di generazione d'informazione
- Un esempio banale è la lingua (traduzione), ma anche l'adattamento di altre specificità

### LIVELLO 7: APPLICAZIONE
Rappresenta le specifiche applicazioni installate/usufruite sui vari dispositivi
- Tecnologie di alto livello

----
### GESTIONE DEI LIVELLI
![[Pasted image 20220713112253.png|400]]

**Nota:** $header$ racchiude le regole che dovranno essere notificate al pari livello destinazione per interpretare il campo $data$

#### FASI
Invio:
- Lo stato applicazione genera un pacchetto informativo composto da due parti: $header$ e $data$ 
	- In particolare $\boxed{\text{H7}}\boxed{\text{D7}}$
	- Il pacchetto (blocco) viene trasferito al livello inferiore
- Lo stato presentazione interpreta le informazioni ricevute e aggiunge il proprio $header$
- $\vdots$ 
- $il \ procedimento \ continua \dots$
- $\vdots$
- Lo stato data-link (collegamento) si nota che è l'unico che può *introdurre nuove informazioni di supporto (istruzioni) anche in coda*: in particolare aggiunge anche lui un $header$ in testa, ma (cosa nuova) aggiunge anche $\boxed{\text{T2}}$
	- Viene poi passato tutto a livello 1
- Lo stato fisico riceve le informazioni, converte il blocco in $\text{bit}$, aggiunge una ulteriore $testata$ relativa a una serie di operazioni di sincronizzazione che saranno poi utili in destinazione per capire da dove iniziare per rileggere il flusso di $\text{bit}$ (in questo caso contrassegnate con $\boxed{010}$) e passa tutto sul canale fisico di trasmissione, con le modalità specificate a seconda del mezzo fisico (ad esempio: impulso radio/luce $high$ quando il bit vale 1, impulso radio/luce $low$ quando il bit vale 0)
- Il mezzo fisico mette in connessione l'altra entità del collegamento

Ricezione (operazione opposta):
- Il livello fisico ricostruisce la sequenza di bit secondo le tipologie di segnali del mezzo fisico (utilizzando la $testata$ per gestire correttamente il flusso)
	- Passa la *parte dati* al livello successivo
- Lo stato data link esegue la medesima operazione concettuale (variano le operazioni specifiche ovviamente)
	- Passa anch'esso la parte dati al livello successivo
- $\vdots$ 
- $il \ procedimento \ continua \dots$
- $\vdots$
- Lo stato applicazione è quello di arrivo, si conclude lo scambio

😮: i collegamenti tra i vari livelli sono virtuali, solo il mezzo fisico è quello che effettivamente collega appunto fisicamente le due entità

### ESEMPIO DI CONNESSIONE
![[Pasted image 20220713114011.png|400]]

$\text{Device A}$ vuole comunicare con $\text{Device B}$ attraverso due $router$
- Si suppone che la connessione tra A e B sia già stata definita (ovvero il livello rete ha già individuato il percorso di connessione A$\to$B)

Note:
- I due Host A e B hanno disponibili per caratteristiche operative tutti e $7$ i livelli a disposizione
- I due $router$ operano solo fino al livello $3$
	- Il livello $network$ (rete) deve interpretare le richieste di connessione e individuare le porte di uscita per avere il collegamento migliore verso l'entità di arrivo. È la parte più intelligente del dispositivo di routing
	- Il livello $data \ link$ (collegamento) deve essere attivo perché bisogna garantire quanto possibile l'integrità (e se lo metto su tutti dispositivi intermedi me ne accorgo prima se ci sono errori o meno)
	- Il livello $physical$ (fisico) è necessario banalmente per lo scambio d'informazioni "atomiche", ovvero i bit che poi serviranno anche negli strati successivi

> Tutti i livelli lavorano direttamente (peer-to-peer) con il livello medesimo del dispositivo di interfaccia
>In particolare si nota come i livelli $4-7$ sono virtualmente connessi tra loro (end-to-end)
>I livelli $1-3$ sono attivati concretamente tra tutti i vari dispositivi (link-to-link)


## MODALITA' DI COMMUTAZIONE
Modalità attraverso le quali si trasferisce l'informazione attraverso la rete
- Inoltro e gestione del flusso informativo attraverso la rete
- $3$ modalità (circuito CC, messaggio CM, pacchetto CP)

### COMMUTAZIONE DI CIRCUITO (CC)
Associa a una coppia sorgente-destinazione un percorso *a uso esclusivo*
- La rete predispone cioè un percorso tra tutti quelli disponibili per comunicare tra $\text{A} \to \text{B}$ fino a che i due ne hanno necessità
	- Durante tale intervallo di tempo, il percorso suddetto è dedicato esclusivamente al collegamento tra $\text{A}$ e $\text{B}$ (non è condiviso con terzi)

😃: possibilità di iniziare la comunicazione ogni volta che se ne ha necessità senza ritardi o attese (che in genere sono dovute all'utilizzo di altri)
😡: se il traffico dati è sporadico, allora si ha uno spreco di risorse (ridotto utilizzo del collegamento $\to$ lato utente questo causa anche spese inutili)
😡: fase di setup $\to$ quando si richiede alla rete di riservare il percorso, essa deve predisporre tutto il necessario (quindi abbiamo un ritardo iniziale)
😡: fase di endup (chiusura) $\to$ tempo (ritardo) dovuto alla chiusura del collegamento predisposto

🔝: oppurtuno quando il tempo di utilizzo è più grande della fase di setup ed endup

![[Pasted image 20220713122611.png|400]]
Come si vede in figura ci sono $3$ fasi (asse verticale: tempo, asse orizzontale: percorso):
- Connessione (setup)
- Trasferimento (si spera più grande per un miglior sfruttamento del servizio)
- Disconnessione (endup)

⏭ dobbiamo avere una continuità garantita (elettrica) una volta settato il percorso (fase rosa), per garantire la commutazione di servizio (con le altre modalità questo non sarà indispensabile)
🔱impegno della rete su base *end-to-end*


### COMMUTAZIONE DI MESSAGGIO
> Creata per risolvere le carenze della precedente

Si lavora a livello di messaggio: si riserva l'utilizzo esclusivo di un collegamento *unicamente per il tempo impiegato per trasferire il messaggio*
- Impegno della rete **partizionato** (non esclusivo)

Vediamo schematicamente come funziona (due dispositivi $\text{A}$ e $\text{B}$ e due routers $R_{1}$ e $R_{2}$)
- Si suppone sempre che la fase di connessione sia già stata effettuata

![[Pasted image 20220713123536.png|400]]


🔱impegno della rete su base *link-to-link*
😃: minor tempo di setup ed endup 
😃: buono per collegamenti brevi
😡: richiesta modalità integrità flusso dati $\to$ si esegue il controllo di integrità unicamente *dopo aver ricevuto tutto il blocco* e i pacchetti che costituiscono il messaggio
	- Vulnerabile quindi ai cambiamenti d'informazione/disturbi durante il percorso
	- Causerebbe un tempo maggiore


### COMMUTAZIONE DI PACCHETTO
Nato per risolvere i problemi delle precedenti e offrire una alternativa ibrida
- L'unità di riferimento è il pacchetto (insieme di pochi bit)
- Ha due varianti di modalità
	- $\boxed{\text{Circuito virtuale}}$
	- $\boxed{\text{Datagramma}}$

#### CIRCUITO VIRTUALE
![[Pasted image 20220713124317.png|400]]
Fasi:
- Setup (invio e risposta)
- Trasmissione $\to$ su base *link-to-link* (per questo si chiama virtuale: apparentemente le due entità sembrano direttamente connesse, ma in realtà il collegamento non è esclusivo: viene condiviso con altri dispositivi)
	😡Questa condivisione può causare ritardi 
	😃Si raggiunge però un utilizzo migliore: meno probabilità di errori, più controlli intermedi d'integrità...
	😃una sola fase di setup (per le fasi intermedie non serve)
- Endup (tempo di terminazione)

😁Quindi, vantaggio principale: *non esclusività (condivisione) dispositivi di rete* $\to$ collegamenti non esclusivi da due host

🔝si adatta bene alla modalità **$connection \ oriented$**, infatti i pacchetti sono inviati uno dietro l'altro $\to$ non si hanno disordini

#### DATAGRAMMA
Obiettivo: migliorare utilizzo della rete e contenere tempi di trasferimento

![[Pasted image 20220713125614.png|400]]

**Non c'è fase di setup**: ogni pacchetto può seguire una strada diversa, che si ritiene migliore per esso

😃: tempo di trasferimento (utilizzo rete) molto vicino al tempo di trasmissione della parte informativa


😡: non è garantita la $connection \ oriented$
	🔝: adatto per la $connectioneless$
😃: flessibilità errori $\to$ si gestiscono meglio eventuali guasti della rete: se un router comincia a essere congestionato (e quindi non riesce in tempi brevi a gestire le richieste), basta cambiarlo oppure indirizzare i pacchetti verso uno alternativo
😃: flessibilità scelta mezzo trasmissivo $\to$ si possono collegare ad esempio doppini telefonici con fibre ottiche (un po' come succede con la fibra quando non arriva direttamente in casa: magari arriva all'armadio in strada e poi si collega da lì con il filo di rame fino in casa)

😎: è la modalità più utilizzata nel TCP-IP

Un esempio più dettagliato di instradamento a datagramma è il seguente:
![[Pasted image 20220713144446.png|450]]

Si nota come la sequenza $\boxed{4} \boxed{3} \boxed{2} \boxed{1}\to$ viene consegnata al *router di frontiera* (quello più vicino che gestisce l'utente).
- Esso decide le varie strade man mano che arrivano i pacchetti, a seconda di come si sta evolvendo la situazione